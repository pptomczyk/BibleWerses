1. А ввесь Ізраїль був переписаний, й ось вони були записані в книзі Ізраїлевих царів. А Юда був переселений до Вавилону за своє спроневірення. 
2. А перші мешканці, що сиділи в своїй посілості, по своїх містах, були: Ізраїль, священики, Левити та слуги храму. 
3. А в Єрусалимі сиділи з Юдиних синів, і з Веніяминових синів, і з синів Єфремових та Манасіїних: 
4. Утай, син Аммігуда, сина Омрі, сина Імрі, сина Бані, з синів Переца, Юдиного сина. 
5. А з шілонян: первороджений Асая та сини його. 
6. А з синів Зерахових: Єуїл, та брати їх, шість сотень і дев'ятдесят. 
7. А з синів Веніяминових: Саллу, син Мешуллама, сина Годавії, сина Сенуї, 
8. і Ївнея, син Єрохамів; і Ела, син Уззі, сина Міхрі, і Мешуллам, син Шефатії, сина Реуїла, сина Ївнійї, 
9. і брати їхні за їхніми нащадками, дев'ять сотень і п'ятдесят і шість. Усі ці мужі голови батьків, дому батьків своїх. 
10. А із священиків: Єдая, і Єгоярів, і Яхін. 
11. А Азарія, син Хілкійї, сина Мешуллама, сина Садока, сина Мерайота, сина Ахітава, управитель Божого дому; 
12. і Адая, син Єрохама, сина Пашхура, сина Малкійї; і Масай, син Адіїла, сина Яхзери, сина Мешуллама, сина Мешіллеміта, сина Іммера; 
13. і брати їх, голови дому своїх батьків тисяча й сім сотень і шістдесят, дуже добрі мужі на працю в ділі Божого дому. 
14. А з Левитів: Шемая, син Хассува, сина Азрікама, сина Хашав'ї, з синів Мерарі; 
15. і Бакбаккар, Хереш, і Балал, і Маттанія, син Міхи, сина Зіхрі, сина Асафа; 
16. і Авадія, син Шемаї, сина Ґалала, сина Єдутуна; і Берехія, син Аси, сина Елкани, що сидів в осадах нетоф'ян. 
17. А придверні: Шаллум, і Аккув, і Талмон, і Ахіман, і брати їхні; Шаллум був голова. 
18. І аж дотепер вони в царській брамі на схід, вони придверні таборів Левієвих синів. 
19. А Шаллум, син Коре, сина Ев'ясафа, сина Кораха, і брати його з дому його батька, корахівці, на праці служби, стерегли пороги скинії, а їхні батьки були над Господнім табором, стерегли вхід. 
20. І Пінхас, син Елеазарів, був над ними колись зверхником, і Господь був із ним. 
21. Захарій, син Мешелемії, був придверний при вході скинії заповіту. 
22. Усіх їх, вибраних на придверних при порогах, було двісті й дванадцять. Вони переписані по своїх осадах. Їх поставив Давид та прозорливець Самуїл за їх вірність. 
23. І вони та їхні сини були при брамах Господнього дому, дому скинії, за вартами. 
24. На чотири боки були придверні: на схід, на захід, на північ, на південь. 
25. А брати їхні були по селах, мусіли приходити на сім день, від часу до часу, щоб бути з ними на службі, 
26. бо в службі були чотири перші придверні, вони Левити; вони ж доглядали помешкань та скарбів Божого дому. 
27. І вони всю ніч перебували навколо Божого дому, бо на них був обов'язок варти, і вона щоранку відмикали двері. 
28. І з них були дехто коло службового посуду, бо за числом його приносили, і за числом його виносили. 
29. І з них дехто були призначені до посуду та до всяких святих речей: і над пшеничною мукою, і над вином, і над оливою, і над ладаном, і над пахощами. 
30. А з священичих синів були ті, що мішали запашне на кадило. 
31. А Маттітія з Левитів, він первороджений корахівця Шаллума, був у службі над справою сковорід. 
32. А з синів кегатівців, з їхніх братів, були над хлібом показним, щоб приготовляти щосуботи. 
33. А оце співаки, голови батьківських домів Левитів, по кімнатах, були вільні від іншої праці, бо вдень та вночі були вони при своїй роботі. 
34. Оце голови батьківських домів Левитів за їхніми нащадками, голови, що сиділи в Єрусалимі. 
35. А в Ґів'оні сиділи: батько Ґів'ону Єіїл, а ім'я його жінці Мааха, 
36. і первороджений син його Авдон, і Цур, і Кіш, і Баал, і Нер, і Надав, 
37. і Ґедор, і Ахйо, і Захарій, і Міклот. 
38. А Міклот породив Шім'ама. І вони теж сиділи в Єрусалимі при братах своїх, зо своїми братами. 
39. А Нер породив Кіша, а Кіш породив Саула, а Саул породив Йонатана, і Малкі-Шую, і Авінадава, і Ешбаала. 
40. А син Йонатанів Мерів-Баал, а Мерів-Баал породив Міху. 
41. А сини Міхи: Пітон, і Мелех, і Тахрея. 
42. А Ахаз породив Яру, а Яра породив Алмета, і Азмавета, і Зімрі. А Зімрі породив Моцу. 
43. А Моца породив Бін'ю, його син Рефая, його син Ел'аса, його син Ацел. 
44. А в Ацела було шестеро синів, а оце їхні імена: Азрікам, Бохеру, і Ізмаїл, і Шеар'я, і Овадія, і Ханан, оце сини Ацелові. 
