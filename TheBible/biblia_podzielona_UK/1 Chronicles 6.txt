1. (5-27) Левієві сини: Ґершон, Кегат і Мерарі. 
2. (5-28) А сини Кегатові: Амрам, Їцхар, Хеврон, і Уззіїл. 
3. (5-29) А сини Амрамові: Аарон, і Мойсей, і Міріям. А сини Ааронові: Надав і Авігу, Елеазар і Ітамар. 
4. (5-30) Елеазар породив Пінхаса, Пінхас породив Авішую, 
5. (5-31) а Авішуя породив Буккі, а Буккі породив Уззі. 
6. (5-32) А Уззі породив Зерахію, а Зерахія породив Мерайота. 
7. (5-33) Мерайот породив Амарію, а Амарія породив Ахітува. 
8. (5-34) А Ахітув породив Садока, а Садок породив Ахімааца. 
9. (5-35) А Ахімаац породив Азарію, а Азарія породив Йоханана. 
10. (5-36) А Йоханан породив Азарію, це той, що був священиком у Господньому домі, якого вибудував Соломон в Єрусалимі. 
11. (5-37) І Азарія породив Амарію, а Амарія породив Ахітува. 
12. (5-38) А Ахітув породив Садока, а Садок породив Шаллума. 
13. (5-39) А Шаллум породив Хілкійю, а Хілкійя породив Азарію. 
14. (5-40) А Азарія породив Сераю, а Серая породив Єгоцадака. 
15. (5-41) А Єгоцадак пішов до неволі, коли Господь вивів Юду та Єрусалим через Навуходоносора. 
16. (6-1) Сини Левієві: Ґершом, Кегат та Мерарі. 
17. (6-2) А оце ймення Ґершомових синів: Лівні та Шім'ї. 
18. (6-3) А сини Кегатові: Амрам, і Їцхар, і Хеврон, і Уззіїл. 
19. (6-4) Сини Мерарієві: Махлі та Муші. А оце Левієві роди за їхніми батьками: 
20. (6-5) у Ґершома: Лівні його син, син його Яхат, його син Зімма, 
21. (6-6) його син Йоах, його син Іддо, його син Зерах, його син Єатрай. 
22. (6-7) Сини Кегатові: Аммінадав син його, його син Корах, син його Ассір, 
23. (6-8) син його Елкана, син його Ев'ясаф, син його Ассір, 
24. (6-9) син його Тахат, син його Уріїл, син його Уззійя та Саул син його. 
25. (6-10) А сини Елкани: Амасай та Ахімот. 
26. (6-11) Елкана його син, Цофай син його, і Нахат син його, 
27. (6-12) Еліяв син його, Єрохам син його, Елкана син його. 
28. (6-13) А Самуїлові сини: первороджений Йоїл, а другий Авійя. 
29. (6-14) Сини Мерарієві: Махлі, його син Лівні, його син Шім'ї, його син Узза, 
30. (6-15) син його Шім'а, син його Хаґґійя, син його Асая. 
31. (6-16) А оце ті, яких Давид поставив для співання в Господньому домі, від часу миру ковчега. 
32. (6-17) І вони служили перед скинією, скинією заповіту, піснею, аж поки Соломон не збудував Господнього дому в Єрусалимі. І вони ставали, за уставом своїм, на свою службу. 
33. (6-18) А оце ті, що стояли, та їхні сини: співак Геман, син Йоїла, сина Самуїла, 
34. (6-19) сина Елкани, сина Єрохама, сина Еліїла, сина Тоаха, 
35. (6-20) сина Цуфа, сина Елкани, сина Махата, сина Амасая, 
36. (6-21) сина Елкани, сина Йоїла, сина Азарії, сина Цефанії, 
37. (6-22) сина Тахата, сина Ассіра, сина Ев'ясафа, сина Кораха, 
38. (6-23) сина Їцхара, сина Кегата, сина Леві, сина Ізраїля. 
39. (6-24) А брат його Асаф, що стояв на правиці його: Асаф був сином Берехії, сина Шім'ї, 
40. (6-25) сина Михаїла, сина Баасеї, сина Малкійї, 
41. (6-26) сина Етні, сина Зераха, сина Адаї, 
42. (6-27) сина Етана, сина Зіммі, сина Шім'ї, 
43. (6-28) сина Йахата, сина Ґершома, сина Леві. 
44. (6-29) А сини Мерарі, брати їхні на лівиці: Етам, син Кіші, сина Авді, сина Маллуха, 
45. (6-30) сина Хашав'ї, сина Амації, сина Хілкійї, 
46. (6-31) сина Амці, сина Бані, сина Шамері 
47. (6-32) сина Махті, сина Муші, сина Мерарі, сина Леві. 
48. (6-33) А брати їх Левити дані на всяку роботу скинії Божого дому. 
49. (6-34) А Аарон та сини його палили на жертівнику цілопалення та на кадильному жертівнику, і були на всяку роботу Святого Святих, та на очищення Ізраїля, згідно зо всім тим, що наказав був Мойсей, раб Божий. 
50. (6-35) А оце Ааронові сини: Елеазар син його, його син Пінхас, його син Авішуя, 
51. (6-36) його син Буккі, його син Уззі, його син Зерахія, 
52. (6-37) його син Мерайот, його син Амарія, його син Ахітув, 
53. (6-38) його син Садок, його син Ахімаац. 
54. (6-39) А оце місце їхнього сидіння за їхніми осадами, в їхніх границях, синам Аароновим, з роду Кегатівців, бо для них був такий жеребок. 
55. (6-40) І дали їм Хеврон в Юдиному краї, та пасовиська його навколо нього. 
56. (6-41) А міське поле та осади його дали Калеву, синові Ефунне. 
57. (6-42) А Аароновим синам дали міста сховища: Хеврон, і Лівну та її пасовиська, і Яттір, і Ештемоа та пасовиська його, 
58. (6-43) і Хілен та пасовиська його, Девір та пасовиська його, 
59. (6-44) і Ашон та пасовиська його, і Бет-Шемеш та пасовиська його. 
60. (6-45) А з племени Веніяминового: Ґеву та пасовиська її, і Алемет та пасовиська його, і Анатот та пасовиська його, усіх їхніх міст в їхніх родах тринадцять міст. 
61. (6-46) А Кегатовим синам, позосталим із роду племени, дано з половини племени, племени Манасіїного, жеребком десять міст. 
62. (6-47) А Ґершомовим синам, за їхніми родами, з племени Іссахарового, і з племени Асирового, і з племени Нефталимового, і з племени Манасіїного в Башані дано тринадцять міст. 
63. (6-48) Синам Мерарієвим за родами їх із племени Рувимового, і з племени Ґадового, і з племени Завулонового дано за жеребком дванадцять міст. 
64. (6-49) І дали Ізраїлеві сини Левитам ті міста та їхні пасовиська. 
65. (6-50) Вони дали жеребком із племени Юдиних синів, і з племени Симеонових синів, і з племени Веніяминових синів ті міста, що їх вони назвали іменами. 
66. (6-51) А щодо тих, що з родів Кегатових синів, то міста границь їх були від Єфремового племени. 
67. (6-52) І дали їм міста сховища: Сихем та пасовиська його, в Єфремових горах, і Ґезер та пасовиська його, 
68. (6-53) і Йокмеам та пасовиська його, і Бет-Хорон та пасовиська його, 
69. (6-54) і Айялон та пасовиська його, і Ґат-Ріммон та пасовиська його. 
70. (6-55) А з половини Манасіїного племени: Анер та пасовиська його, і Біл'ам та пасовиська його, за родами позосталих Кегатових синів. 
71. (6-56) Ґершомовим синам із роду половини Манасіїного племени: Ґолан у Башані та пасовиська його, і Аштарот та пасовиська його. 
72. (6-57) А з Іссахарового племени: Кедеш та пасовиська його, і Доврат та пасовиська його, 
73. (6-58) і Рамот та пасовиська його, і Анем та пасовиська його. 
74. (6-59) А з Асирового племени: Машал та пасовиська його, і Авдон та пасовиська його, 
75. (6-60) і Хукок та пасовиська його, і Рехов та пасовиська його. 
76. (6-61) А з племени Нефталимового: Кедеш у Ґалілі та пасовиська його, і Хаммон та пасовиська його, і Кір'ятаїм та пасовиська його. 
77. (6-62) А позосталим Мерарієвим синам із Завулонового племени: Ріммон та пасовиська його, Фавор та пасовиська його. 
78. (6-63) А з другого боку Йордану при Єрихоні, на схід від Йордану, з Рувимового племени: Бецер на пустині та пасовиська його, і Ягца та пасовиська її, 
79. (6-64) і Кедемот та пасовиська його, і Мефаат та пасовиська його. 
80. (6-65) А з Ґадового племени: Рамот у Ґілеаді та пасовиська його, і Маханаїм та пасовиська його, 
81. (6-66) і Хешбон та пасовиська його, і Яазір та пасовиська його. 
