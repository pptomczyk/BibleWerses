1. Псалом Давидів. Господня земля, і все, що на ній, вселенна й мешканці її, 
2. бо заклав Він її на морях, і на річках її встановив. 
3. Хто зійде на гору Господню, і хто буде стояти на місці святому Його? 
4. У кого чисті руки та щиреє серце, і хто не нахиляв на марноту своєї душі, і хто не присягав на обману, 
5. нехай носить він благословення від Господа, а праведність від Бога спасіння свого! 
6. Таке покоління усіх, хто шукає Його, хто прагне обличчя Твого, Боже Яковів! Села. 
7. Піднесіте верхи свої, брами, і будьте відчинені, входи відвічні, і ввійде Цар слави! 
8. Хто ж то Цар слави? Господь сильний й могутній, Господь, що потужний в бою! 
9. Піднесіте верхи свої, брами, і піднесіте, входи відвічні, і ввійде Цар слави! 
10. Хто ж то Він, той Цар слави? Господь Саваот Він Цар слави! Села. 
